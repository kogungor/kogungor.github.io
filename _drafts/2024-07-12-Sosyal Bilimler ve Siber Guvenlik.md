---
layout: post
title: Sosyal Bilimler ve Siber Güvenlik İlişkisi
date: 2018-10-09 07:36
comments: true
categories: [Siber Güvenlik, Psikoloji, Suç]
---

Kendimi bildim bileli, sosyal bilimlerle alakalı okuma yaparım. Genel itibari ile, felsefe, psikoloji, sosyoloji, savaş çalışmaları, terörizm ve radikalleşme gibi konular üzerinde yoğunlaşmıştır. Benim şansım, çocukken bilgisayarımın ve çok fazla oyuncağımın olmamasıydı. Erken çocukluğumu 80lerde, ergenliğimi ve gençliğimin bir kısmını 90larda yaşamak aslında hem bir şans, hem de bir şanssızlıktı. Bugün geriye dönsem, hiç düşünmeden aynı setupı isterdim.
 
 <!--more-->

Bir bilgiye kolayca erişememenin, geliştirici bir yönü var. Birincisi disiplinli bir şekilde okumaya zorluyor. İkincisi, çoğu senaryoda, okuyabildiğiniz kaynaklar sınırlı olduğundan, okuma sizi her cevaba götüremiyor. Muhakkak üzerinde düşünmek zorunda kalıyorsunuz, belki kendinize göre kabuller, çıkarımlar, sonuçlar elde ediyorsunuz. Daha da önemlisi, bunların doğru mu yanlış mı olduğunu bir süre anlayamıyorsunuz. Bir onaylanma derdiniz olmuyor. Merak duygusuna bağlı bir onaylama isteiğiniz oluyor, onun yerine. Tüm bu "süreç", aslında sizi bir akışa sokuyor. Bunun ne kadar önemli olduğunu, "Belirsizlik ve Psikolojik Sağlamlık" ve "Sürecin ve Zorlukların Anlamını Değiştirmek" başlıklı önceki yazılarda da dile getirmiştim. 

Bu detaylar belki yine bir başka yazının konusu olabilir. Bu okumaları yaparken, merakla birlikte gelen heyecanı yaşama, hayatı ve dünyayı daha fazla anlama çabası haricinde özel bir amacım yoktu. Hatta özel bir amaç belirleme güdüsünden çok uzun yıllar hep kopuk kaldım. Bunun zararını da yararını da gördüm. 

Okurken duyduğum heyecan, zamanla her retro yapışımda, her geriye dönüşümde, anlamlı da olmaya başladı. "Bir koltukta birden fazla karpuz taşınmaz" ve "bir işe odaklanmazsan hiçbir işte başarılı olamazsın" temalı tüm **ETO (Elalem Terör Örgütü)** baskılarına rağmen, tam isimlendiremesem de sanki geniş ilgi alanlarına sahip olmak, duygusal değil, rasyonel anlamda da doğru bir yolmuş gibi geliyordu. Tek yönlü değil de, besince zengin bir sofrada oturmak gibiydi. Eğer derdiniz yukarıda saydıklarımsa, kariyer, sınıfı geçmek, okulu bitirmek vb gibi çok spesifik hedeflere yönelik bir tempo ihtiyacı yoksa, dünyada merak etmekten başka hangi şey bu kadar güzel olabilirdi ki? Merakın sınırları olur mu hiç?

Nitekim, Nissani birden fazla disiplinle (interdisipliner) ilgilenmenin çeşitli iyi hissettirici noktalarını, benim hislerim ve tecrübelerimle paralel bir şekilde listelemiş. Nissani'ye göre, 

1- Yartıcılık genellikle interdisipliner bir anoloji gerekitirir. 
2- Başka disiplinlerden göçenler, göçtükleri yeni alanlara, önemli katkılar sağlamışlar.
3- Tek bir alana odaklanan kişilerin yaptıkları hataların, çoğu durumda, 2 yada fazla disiplinle ilgilenen kişiler tarafından daha rahat tespit ediliyor.
4- Bazı değerli araştırma alanları, birbiri ile kesişen farklı alanların kesişimlerinde yer alıyor. 
5- Bir çok entelektüel, sosyal ve pratik problemler interdisipliner bir yaklaşım gerektiriyor. 
6- İnterdisiplinerlik, araştırma sırasında çok daha fazla esneklik sağlıyor.
7- İnterdisiplinerlik, akademide iletişim boşluklarını aşmaya yardımcı oluyor.

Nihayetinde, hayatta herşeyi bir probleme indirgemek mümkün gibi. Çoğu senaryoda bir adaptasyon problemi. Tabi, karşımızdaki şeyle olan ilişkimiz, kendimizi konumlama şeklimizi de kapsayan bir adaptasyon kapsamından bahsediyorum. 

Reynolds üç çeşişt problem durumundan bahseder (Sigma Xi 1988 in Klein 2000, p13). 

Birinci tür problemler geleneksel bir disiplinde ortaya çıkan ve dikey entelektüel ihtiyacı gösteren problemlerken, ikinci tür problemlerde, esasında entelektüel ama tek bir disiplin sınırları içerisinde başarıyla ele alınamayan problemlere işaret vardır. Son olarak, üçüncü tür problemler ise toplum tarafından giderek daha fazla üretilenö nispeten kısa zaman aralıklarında çözüm gerektiren, bazı durumlarda da süreç veya politika ve eylem sonuçları, bazı durumlarda ise teknolojik hızlı çözümler gerektiren belirgin şekilde çok disiplinli ve disiplinler arası problemler olarak tanımlanmıştır. 

Birincil tür problemler için dikey derinlik güçlü iken, ikinci türde sınır geçişleri olur; üçüncü türde ise genellikle çok disiplinli ve disiplinlerarası merkezler oluşur. 



