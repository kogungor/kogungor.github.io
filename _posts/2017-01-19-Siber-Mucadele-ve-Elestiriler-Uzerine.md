---
layout: post
title: Siber Mücadele ve Eleştiriler Üzerine
date: 2017-01-19 09:30
comments: true
categories: [Siber Mücadele]
---

Açıkçası bu yazıyı yazmaktan hicap duyduğumu belirtmem gerekiyor. Ancak yazmama konusunda kendimi ne kadar zorlasam da, malesef insanlar yazmam konusunda çok daha fazla iteliyor beni. Biraz tarihçe, biraz bilgi ve genel bakış açısını sunmaya çalışacağım. Çok detaya giremeyeceğim zira her eleştiriye cevap verecek zamanım yok. <!--more-->

## Nasıl Oldu?

Yapı itibari ile askeri ve istihbari konulara meraklıyımdır. Çocukluğumdan beri böyledir. 2003'te açtığım askeri bir websitesinde yazdığım makaleler, site kapatılana kadar Genel Kurmay'da kaynak site olarak gösteriliyordu. Terör örgütünden gelen yoğun saldırılar ve bazı başka özel konular nedeni ile site istek üzerine kapatılmıştı. 

Bu dönemlerde ayrıca bilişim güvenliği konuları ile ilgilenmekteydim. 2006'larda Işık Üniversitesi asistan odasında kağıda aldığım notlarla Disiplinler arası yaklaşımın gerekliliği ve nelere odaklanılması gerektiği kafamda şekillenmeye başlamıştı. Oradaki asistan arkadaşlarım da bilirler. 

Akabinde özellikle psikolojik harekat ve gayrinizami harp konularının siber dünya uygulamaları üzerine çalışmaya başladım. Bu çalışmaların sonucunda üniversite öğrencisi olmama rağmen IT Kopenhag üniversitesi yüksek lisans öğrencilerine çalışmalarımı anlatmam üzerine Danimarka'ya davet edildim. İlk disiplinler arası yaklaşımıma yönelik sunumum bu minvalde 2008-2009 arasında gerçekleşti. 

O dönemde, yapılan işler Bilgi Güvenliği yada Bilişim Güvenliği olarak adlandırılmaktaydı. Bir gün sektörden bir arkadaşla mailleşmem sırasında, imzama siber güvenlik uzmanı yazmıştım. Bu arkadaş "vayy siber güvenlik, ileriye dönük bir isim koymuşsun" diye bir yorumda bulunmuştu. Akabinde uluslararası arenada da popüler olunca herkes siber güvenlik ismini kullanmaya başladı. 

Yine bu dönemlerde güvenlikçiler arasında biraz daha özelleşmiş bir mail listesinde, siber güvenlik eğitimleri adı altında bilişim güvenliği eğitimi ilanı paylaşıldı. İçerik hakkında görüş istenmişti. Screenshotları durur. Yaptığım eleştiri şuydu. Eğitimin isminin Bilişim Güvenliği olması gerektiği, Siber Güvenlik dendiğinde aslında yeni bir dünyadan bahsedildiği, bu dünyaya ait eğitimlerin farklı disiplinleri de içererek hibrid bir model üstüne oturmasının önemli olduğuydu. Buna karşılık arkadaşlar, beni politik olmakla, teknik işlere başka şeyler karıştırmakla suçladılar. Kendilerine bir türlü süreci anlatamamıştım. Ben de anlatmaktan vazgeçmiştimm. 

O yıllarda Disiplinler arası yaklaşımın olması gerektiği ancak yetişmiş personel açığının olduğu üzerine NATO ile yazışmalarımız olmuştu. Yani bir askerle bir hackerı aynı odaya koyup anlaşmasını beklemenin ne kadar saçma olduğunun, bazı askeri yetkililer de bilincindeydi. Ancak bu tip bir personel nasıl bulacakları konusunda emin değillerdi. 

Temel mottom şuydu; kardeşim bilişim güvenliği siber güvenlik değildir. Ancak yenildim. Popülist yaklaşımlar siber güvenlik terimini altı yalnızca bilişim olacak şekilde ele geçirdi. Kavramın altı boş kaldı. 

Bu sırada Terör, Gayrinizami Harp, Psikolojik HArekat, Kriminal Profilleme vb gibi konularda çalışmalarıma ve kendimi geliştirmeye devam ettim. Zamanla, Siber Mücadele terimini ortaya attım. Siber Güvenlik Siber Mücadele değildir mottosu ile yola devam ettim. Çok şükür bu terim şuana dek kirlenmiş değil. Yeterince popüler bulmamış olsalar gerek! 

Bu arada o dönemlerde gülen dalga geçen, arkamdan sallayan bu arkadaşlar, şimdilerde siber terör, siber istihbarat gibi kelime grupları ile tv lerde sektörde karizma yapmaya devam ediyorlar. Sorulan sorularda, yahu bu alanlarda bizim dalga geçtiğimiz bir arkadaş vardı. Aslında herkesten önce o çalışmaya başlamıştı vb gibi nezaketen bir referans da görebilmiş değilim. 

Terör nedir? İstihbarat nedir, algı yönetimi nedir bilmeyen arkadaşlar, bunların siberi hakkında dünyadan spekülatif örneklerle, ilgi çekme tarafında aynen devam etmekteler. 

Şu anda bu çalışmalarımın meyvesi olarak, gerçekten altyapısında inanılmaz bir emek olan bir eğitim programı açtım. Yine benzer kişiler ve tayfaları tarafından bu sefer de bu program eleştirilmekte. Karalama yapılmakta. 2 yıl sonra bakalım ne olacak? Neyle karşımızda olacaklar? 

## Nedir? Öngörüler

Çok detaya inmeden bir tarihçe paylaşmış oldum. Gelelim nedir bu hadise sorusuna. Değerli okuyucum, dediğim gibi 2017 yılında bu soruya cevap vermek dahi yeterince acı verici. Zira, bizim bu eğitim programını nasıl daha iyi yapabiliriz diye bana destek olmayı düşünen arkadaşlarla bu muhabbetleri yapıyor olmamız gerekirdi. Eğer tecrübe ve know-how ları daha iyisi konusunda katkı sağlamaya yeterli ise. 

Muhabbet baydı. İsmi lazım değil kendisine uzman diyen ancak geleceğe yönelik vizyon konusunda beni şüpheye düşüren arkadaşlardan duyduklarımın basitçe listesini aşağıda bilgilerinize sunuyorum; 

<ul>
  <li>Saha eğitimleri ne alaka? Bari ilk yardım eğitimleri verselerdi!</li>
  <li>Bu eğitim eğlence sektörü için hazırlanmış gibi!</li>
  <li>Müşteri çekmek için yapılmış goygoy</li>
</ul>

Komik! Bizim eğitimimiz minimum 8 kişi ile açılır. Şu aşamada maksimum 16 kişi ile gerçeklenebilir. 300 den fazla başvurudan yalnızca 26 kişi ile eğitim yapılmıştır. 9 kişi ile eğitim açtığımız olmuştur. Para odaklı bir eğitim olarak sınıfı 16 ya tamamlamak için herşeyi yapıyor olmam gerekirdi diye düşünüyorum. Ayrıca değer eğitimlerin 5 gün için aldıkları paraları biz 10 hafta 350 saatten fazla temas için istedik. 

Eğitim programı acı üzerine konumlanır. O nedenle, zamanla kursiyer acıdan zevk alıyorsa eğlenir. :) Acı dozajı sürekli artar. Atlayıp zıplanıldığı eğlence amacı ile yapıldığını düşündüğünüz aktivitelerde kursiyerlerimizin bir kısmı ağlar! Benim emeklerimi boşverin. Kursiyerimin emeklerine biraz saygı!

Cyber Struggle, şu anda iki sertifikasyon programı veriyor. Ranger ve Alpha. Ranger tarafı teknik ağırlıklı hibrid sertifikasyondur. Alpha ise, tamamen saha uygulamalarından oluşan İstihbarat sertifikasyonudur. 

Tüm programlarda kursiyerlerin karakterlerinin, geçirdikleri sürecin tamamına program hakim olur. Gerçek zamanlı olarak, onların duyu organlarına dokunulur, mukavemet geliştirilir. Teknik tarafa ek olarak, kursiyer bir özel harekatçı mindsetine oturtulur. 

Neden mi? 

Çok basit. Çünkü gelecek bu! Tekrar aynı konuya dönersek, terör bilmiyorsanız siber terör tehdidi hakkında ne söylemeyi düşünüyorsunuz? DAEŞ in hackerları şöyleymiş diye hikaye anlatmanın ötesine geçebiliyor musunuz? Elemanlama, Spotting, Angajman, Cover Story vs vs vs bilmeden hangi siber istihbarattan bahsedeceksiniz. Yeni çıkan zafiyetleri söyleyince istihbaratçı mı oluyorsunuz? Baskın anında insanların ne yaşadığını bilmeden, teknik, mental ve ekip sürtünmelerini yaşamadan, hangi SOC personelinden bahsediyorsunuz? Saldırılarla mücadele ederken yanınızdaki ekip arkadaşınızın ağladığı oldu mu hiç ? Yada bayıldığı ? Bunları yaşadınız mı? 

Uluslararası ilişkiler bilmeden predictive policing nasıl yapacaksınız? Tehdit analizi, Aksiyon seviyelerini nasıl oluşturacaksınız? Yada iç güvenlik konularına hakim olmadan. Gayrinizami harbin yapısı hakkında fikriniz yoksa nasıl departman yapılanması yapacak, yahut tehdite cevap üreteceksiniz. Kontra yapacaksınız? 

Peki, profilleme yapamadan ne yapabilirsiniz? günde 7000 alarm üreten bir SOC ortamında (nasıl saçma bir ortamsa, genelde ülkemizde kuruluyor), profilleme yapamadan nasıl alarm yönetimi yapacaksınız? hangisinin arkasında ne olduğunu, saldıranın know how ının ne olduğu, hatta hangi ülke geleneklerine uyan saldırılar olduğuna dair ve daha detaylı profil çıkarmadan neye nasıl bakacaksınız? her bir alarma 30 sn ki mümkün değil baksanız, günde 6000*30 sn den bahsediyoruz. 

Örnekleri çoğaltmak mümkün. Daha uzman saha elemanlarının hibritleşmesinden bahsetmedim. Yada hibrid savaşlar, sürtünmeler, asimetri, espiyonaj, vs bunlara girmedim bile. 

O gevrek gevrek konuşanları anlamakta asıl ben zorlanıyorum. Zira Cyber Struggle tüm dışarıdan sorulara, desteğe açık. Her eğitim dönemimizin ilk cümlesi "bu markayı ben kurdum ama marka sizin. gerekirse beni kovun ama şuan ki çizgisini bozmayın". 

Eğer bir konuyu anlayamıyorsanız yorum yapmak bok atmak zorunda değilsiniz. Sorun anlatalım, gelin destek olun daha iyisini yapalım. Bu kadar zor değil bu. Sektördeki bu bilmiş havasından sıkıldım. Yurtdışından getirdikleri ürünleri satmanın ütesine gidememiş, pentestleri vulnerability scan ötesine geçememiş bir sektörün, sıradışı bir programı anlamamasını da çok normal karşılamak istiyorum, ancak dolaylı yoldan ülkemin geleceğini etkilediği için bu bakış açısı, sadece üzülüyorum. 

Bizden hemen sonra İsrail ordusunun benzer programı açması, İngiltere'de buna yönelik çalışmaların yapılması, adamların California'dan bana ulaşıp olayı anlamaya çalışması... Herkes salak, bir siz süpersiniz. Aman öyle kalın. Bulaşmayın. Biz destek olanlarla devam edeceğiz. 


Bundan 5-6 sene sonrası için daha farklı bir öngörümüz var. Bunun da çalışmalarını başlattık. İleride saha personelleri arasında hibrid uzman göreceksiniz. Hatta şu an Ranger ve Alpha sertifikalarının sağlayacağı mindset ve knowhow, askeri alanda özel harp ihtisası halini alacak. Cephe'de, düşman hattı gerisindeki personelde bu yetenekler aranacak. Biz de buna hazırlanıyoruz. 

Bu eğitim dünyada bir ilkti. Bizden sonra diğer ülkelerde bu çalışmalar yapıldı. Biz hep çıtayı yukarı çıkarmanın yollarını arayacağız. Ne sizin müşterilerinizle ilgileniyoruz, ne de rekabetinizle. Ne de sattığınız ürünlerle, yahut ömrü boyunca 3 günden fazla devam eden saldırı görmemiş adamların kurmaya çalıştığı ürün bazlı SOC servislerinizle. Kendi yolumuzdayız. 

Yani oturup 5 dk düşündüğünüzde, yaptığımız şeyler sizlere anlamsız geliyorsa, nessus, nmap, acunetix kullanmaya devam edin hakkaten. Ama insanların en azından kafasını karıştırmayın. Doğru yönlendirin. Sizin gibi "Bunu müşteriye böyle geçiririz" yaklaşımı bizden çok uzak. 

Kursiyer görüşleri sayfasında, bolca imla hatası göreceksiniz. Bunun nedeni, ne kadar olumsuz olursa olsun, görüşleri olduğu gibi copy paste olarak yayınlayacağımıza olan sözümüz. Bu kadar çekinmiyoruz verdiğimiz eğitimden. 

<blockquote>
	Rekabet parada, başkasına atılan bokta olmaz. rekabet iştedir, vizyondadır. İyi niyettedir. 
</blockquote>

Siz ihale kapmak, birilerinden boşalan yerlere oturmak için birbirinizi fetoculukla suçlarken, biz bize sorulan sorulara, günah alamam, hak yiyemem delilim yok diyoruz. Siz insanların arkasından iş çevirirken, biz sizin de katılacağınız şartnameleri hazırlarken, aman başka firmaları zora sokacak bir şey yazılmasın diye uğraşıyoruz. İleride gerekirse screenshotları ile paylaşırız. 

Kursiyerlere bir başka öğüdümüz: 

<blockquote>
	iyi niyetle kalple, takım duygusu, birlik mantığı ile yetişiyorsunuz. arkadaşlarınızı ezerek değil onları yukarı çekerek gelişiyorsunuz. O kadar güzel gelişin ki ben dahil herkes piyasadan çekilmek yada değişmek zorunda kalsın. Bu danışıklı pislik anca o zaman temizlenir. 
</blockquote>

Para mevzusuna gelince, Maliyetleri bu kadar yüksek, bu denli iş yükü olan bir program için insanların 5 gün için istediği ücreti istiyoruz. Tüm kursiyerlerimiz ile finsanlar durumunu paylaşıyorum şirketin. Gayet şeffaf herşey. Merak eden buyurur gelir. 

Eğer bir mezunum, gittiği dünyaca ünlü firmadan, burada bir şey öğrenemiyorum diye ayrılmak istiyorsa 3-4 gün sonra, demek ki belirli bir mindset oturtuyoruz. Başkası girip emekli olana kadar çalışır :) Bir kursiyerim, karşılaştığı tüm zorluklarda, ben SAT eğitiminde pes etmedim bu ne ki diyorsa, mindset oturmuştur. Bir kursiyer, cehennem haftasında ailesini arayıp, beni bu hafta aramayın diyebiliyorsa, bu kurs çalışıyor demektir. Daha zilyon örnek. 

Bence herkes kendi işine baksın artık ! 

Okuduğunuz için teşekkürler 
