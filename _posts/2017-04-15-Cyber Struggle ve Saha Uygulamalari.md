---
layout: post
title: Cyber Struggle ve Saha Eğitimleri
date: 2017-04-15 09:30
comments: true
categories: [Siber Mücadele]
---

Cyber Struggle Siber Mücadele Sertifikalarının tamamında farklı şekillerde saha uygulamaları vardır. Saha uygulamaları hakkında çok fazla fikir paylaşıldı, eleştirildi, yapılanı anlayabilen oldu, anlamaya çalışmadan küçümseyen yahut eleştiren oldu. Tüm bu konulardakı yaklaşımımızı paylaşmak adına uzun süredir düşündüğüm ama bir türlü fırsat bulup yazamadığım bir yazı kaleme almak istedim.  <!--more-->

## Disiplinler Arası Yaklaşım

Benimsediğimiz ve her gün geliştirmeye çalıştığımız disiplinler arası yaklaşım hakkında, nispeten daha fazla düşünce paylaştığımı sanıyorum ancak burada da bir özet geçmenin faydalı olacağını düşünüyorum bütünlük açısından. 

Sıklıkla duymaya başladığımız bazı kavramlar var, altı henüz yeterince dolu olmasa da, çoğunlukla satış odaklı olsa da. "Siber dünya yeni harekat alanı olarak belirlendi. Kara, Hava, Deniz ve Uzay'a ek olarak 5. harekat alanı artık siber."

Bu ve buna benzer cümleleri hemen her gün duyuyoruz ama anlayabiliyor muyuz? En azından çabalıyor muyuz?

Bu soru aslında olayın sadece bir boyutu. Çünkü Siber Dünya haricinde bahsettiğimiz diğer alanların tamamının ortak bir özelliği var. O da kinetik oluşları. Yani içinde yaşadığımız gerçek dünyayı kapsıyor. Bu alanlarda icra edilen harekatlar da bu doğrultuda icra ediliyor. 

Siber Alan ise, aslında hem giderek kinetik hayatımızı kapsayan bir alan olma yolunda, hem de insan ve sosyolojik topluluk dinamiklerini kapsamakta. Bununla da kalmayıp tüm bu süreçleri teknoloji ve insan-makine etkileşimini içine almakta. 

Bir kurumun bilişim sistemlerinin güvenliğinden bahsederken, kocaman alanın belirli yüzeylerini ele alabilirsiniz. Bunda bir behis yok. Ancak, tüm süreci bu şekilde değerlendirmek ve bununla kısıtlamak oldukça yanlış. 

Bir şeyde iyi olmak isteniyorsa, önce o şeyi olabildiğince ciddiye almak gerekir. Sonra o şey hakkında uçsuz bucaksız hayaller kurmak, geleceği ön görmeye çalışmak ve bunun için üretime geçmek gerekir. 

Bizim Cyber Struggle olarak sürece bakış açımız bellidir. Biz tüm süreci bir mücadele olarak görürüz. Ucu bucağı belli olmayan, kazananının belli olmadığı, sürekli değiştiği, asimetrik avantajın her daim elden ele geçtiği, pis bir mücadele. 

Siber Alan kinetik dünyamızın iletişim yöntemleri için yeni kanallar açtıkça, kinetik dünyadaki tüm eylem çeşitleri, ya olduğu hali ile ya başka bir formatta ama temelde aynı şekilde kendisine yer bulmakta. 

Dolayısıyla, konu artık bilişim güvenliği ürünleri, sızma testleri, zafiyet araştırmacılığı, adli bilişim gibi konuları çoktan aşmış durumda. Kriminal profilleme, Terör, Un-Orthodox Metotlar, Psikolojik Harekat, Savaş Teorileri, Uluslararası İlişkiler, Sosyoloji, Psikoloji, İstihbarat bilimleri gibi bir çok disiplini mücade sürecinde değerlendirmek, bunun ötesinde iyi yönetmek çok çok çok çok önemli bir kabiliyet halini aldı. 

Bu ulusal güvenlik adına kaçınılmaz son olduğu kadar kurumsal güvenlik açısından da her geçen gün önem derecesi yükselmekte. Söz gelimi, bizim bakış açımıza göre, siber alanda marka algısı dahi siber mücadele içerisinde değerlendirilmekte. Daha da ileri gidiyorum bu işlemleri pazarlama departmanlarından alınıp, siber güvenlik departmanlarının çalışma kapsamına dahil edilmelidir. 

Bu alanların tek tek açıklanıp örneklenmesi ve bunların neden mücadele içerisinde değerlendirilmesi bu yazının kapsamı dışındadır.

Cyber Struggle, çerçevesinde personel yetiştirme programlarının tamamı, resmin bütününe odaklanır. Bütün eğitim programı sonucunda mezun istediği alana kendisi yönelir. İster çalışma hayatının getirdikleri ile kısıtlı kalır, isterse süreci değerlendirmeye, programda aşılanmaya çalışıldığı gibi devam eder. 

Tam da bu mücadele şekline uygun personel yetiştirmek için elimizden geleni yapmaya gayret ediyoruz. Ticari zorluklar, finansal problemlere rağmen, ilk günden beri küçük düşünmüyoruz. 

Bu mücadeleyi yürütecek personelin de teknik becerilerinin yanı sıra, ek özellikler ek yetiler geliştirmesi gerektiği açık. Mücadelenin doğası gereği açık. 

## Cyber Struggle ve Saha Uygulamaları

Programlarımızda, saha uygulamaları yalnızca öne çıkan SAT saha uygulamaları değildir. Profilleme alıştırmalarında, Angajman çalışmalarına, Cover Story çalışmalarından, hedef tespiti, Spotting, konumlanma ve daha bir çok beceriyi geliştirecek uygulamalar yapıyoruz. 

Programlarımız bünyesinde, seçilen saha uygulamaları, yoğun çalışmalar sonucunda kısa süre içerisinde en çok etkiyi verecek, en çok faydayı sağlayacak şekilde belirlemeye özen gösteriyoruz. 

Bir kişinin kapasitesi yalnızca onun IQ'suna bağlı değildir. Salt haliyle ulaşabileceği limitler ise kısıtlıdır. Kişinin bilişsel düzeyi, mental direnci, psikolojik sağlamlığı, pozitifliği, farklı disiplinler arasında analoji ve korelasyon kurma becerileri, o kişinin teknik olarak ulaşabileceği limitleri de üst seviyeye çıkarır. 

Yine bu konunun biliminin araştırılması ve dünya çapında örneklerinin incelenmesini okuyucunun kendi insiyatifine bırakıyorum. Çok fazla akademik seviyeye inmeden dahi yüzlerce bilgi bulunabilir. 

Saha uygulamalarından yukarıda da bahsedildiği gibi en çok iyi/kötü dikkate haiz olanı SAT uygulamalarımız oldu. 

## SAT Uygulamalarının Hedefi Nedir?

Bu uygulamalar kursiyerlere luna park deneyimi için dizayn edilmemiştir. Sertifika programında şimdilik toplam 2 kere uygulanan eğitimlerin her aşamasında yaşatılacak his önceden planlıdır. 

Gerçekleştirilen uygulamalardan birisi "İletişim, Güven Arttırma, Kaçma Koridoru" modülüdür. Bu modülde temel amaç, o dönem gelen kursiyerlerden oluşan birliği kafa olarak takım olmaya hazır hale getirmektir. Bunu yaparken de takım mentalitesi kendisini on yıllardır kanıtlamış SAT geleneğinden gelen doneler kullanılmaktadır. Ancak çalışma bununla sınırlı kalmaz. 

Kişi modül boyunca karşılaştığı problemleri baskı altında hızlı karar alıp koordine olarak çözmeye çalışır. Bu aslında bir "incident" ortamından başka bir şey değildir. SOC personelinin sürekli yaşayacağı durumun simülasyonudur. 

Bununla birlikte personel, geride kimseyi bırakmamayı, planlama yaparken kaynak yönetimini probleme en doğru şekilde uygulamayı yaşayarak öğrenir. 

Bu noktada bir hususa değinilmesinde fayda var. 

<backquote>
Tecrübe paylaşılmaz. Paylaşılan şey bilgidir. Bir şeyin algı ve nihayetinde tecrübe olabilmesi için, o şeyin duyu organlarına erişmesi gerekir. Bu nedenle simülasyon önemlidir. Herkes kendi tecrübesini kazanır. Kendi duyuları ile...
</backquote>

Öte yandan kriz ve baskı anında bir takımda ne gibi dağılmalar oluşur? Bunları nasıl yönetmek yanlış olur? Geride kimse kalmadan bu durumda nasıl planlama yapılır? Nasıl insan ilişkisi kurulmaz? Görev , amaç, hedef nerededir? Takım nerededir? 

Tüm bu soruları duyarlı bir kursiyer tecrübe eder. 

Kısaca takım olma, baskı ve stres yönetimi, kriz yönetimi gibi konuların yanı sıra, kursiyer aslında sürekli baskına maruz kaldığı ve düzgün cevap üretemediği her durumda acıya maruz kaldığı bu modülde, belirsizlik, sürtünme ve gayrinizami harbin temel prensiplerine empati yapabilme becerisi kazanır. 

Belirsizlik nedir? Nasıl hazırlanılabilir? Ne kadar hazırlanılabilir? Tuzaklar belirsizlik midir? Sürtünme en çok nerelerde görülür? Nasıl Yönetilir? Baskın nedir(siber saldırı da bir baskındır)?Baskın sırasında ekip yapılanması nasıl olmalıdır? Nasıl görev dağılımı olur, ne gibi sorunlar yaşanır? Baskından nasıl çıkılır, sonra nasıl ileri hazırlık yapılır? gibi pek çok soruyu yine ilk elden tecrübe etme şansı yakalar kursiyerler. 

Dolayısı ile gayrinizami harbin doğası konusunda sıradan bir insana göre daha fazla iç görüleri olur. Kaçış koridoru yaratmak, yaralıyı intikal ettirmek, bu sırada baskınlarla yüzleşmek, kaçış koridorunda görevden kopmamak, ama bir arada kalmak, tuzakları o baskı altında dahi detayları kaçırmamak, vb. bunlar kursiyerin ilk anda anlamayıp daha sonradan, diğer uygulamalarla birleştiğinde onu başka seviyeye çıkaracak çalışmalardır. 

Bir diğer SAT uygulamamız aslında kabaca IBS bot çalışması olarak adlandırılabilir. Bu çalışmada bireysel limitlerin illüzyon olduğu gerçeği daha baskındır. Yukarıdaki tüm takım çalışmaları burada, daha ağır şartlarda gerçekleştirilerek, bir önceki modülde limitlerini biraz öteleyen kursiyere, onların birer illüzyon olduğu ve insanın herşeyin ölçüsü olduğu fikri ve hissi yaşatılır. 

Tüm bu deneyimleri yaşatırken, mücadele ve siber mücadelenin parametreleri ile korelasyon kurdurulması sağlanır. Bu modüller esnasında güzel tecrübelere tanık olunmuştur. Ağlayanlar, sinirlenenler, gülme krizine girenler, kusanlar, eti kesilenler ( kasların yoğun baskı altında iflas etmesi) gibi. 

Bir kadın kursiyerimizin "Hocam, parmaklarım bir çakıl taşını tutamıyor" diyişini paylaşmak yerinde olacaktır. Kendisine 20 dk sonra her şey geçecek dediğimizde, o günün tamamını çıkarışını. İşte bu zahiri limitlerin aşımıdır. 

Uygulamaların fiziksel tarafı olsa da, %80'i mental limitler üzerinedir. Kursiyer kendisini böyle bir major gelişim içerisinde bulurken, bu gelişimi, arkada arkadaşını bırakmadan gerçekleştirir. Kazanmanın ve gelişmenin bir başka yolunu yaşayarak görür. Gelişmek için başkasını ezmesine gerek olmadığını, onu yüceltirken de bunu pekala yapabildiğini iliklerine kadar hisseder. Bunun verdiği mutluluğu tadar. 

Bu modüller fiziksel olduğundan daha fazla mentaldir. Şeker hastası kursiyerimizin, o baskı altında, kendi şeker düzeyini ölçüp, insülin iğnesini vurup, düşen takım arkadaşını kaldırıp, kendisini de sonuca götürdüğüne tanık olmak paha biçilemezdir. 

## Neden Fiziksel Çalışmalar da Var? 

Mental gelişimi ve limit aşımını fiziksel süreçlerden koparmak mümkün değildir. Takımın ve bireyin direnci kırıldığında, bitkinlik ve yorgunluk ön plana çıktığında, beyin hayatta kalma gibi temel fonksiyonlara döner. İlker beyin ön plana çıkar. Kursiyere yaptığı şeyi sorgulamasını söyler, yapmaması için temellendirme yapar ve konfor alanına sürüklemek için çabalar. 

Böyle anda beyin mental direktiflere, mantıklı açıklamalara kapanır. Algı düşer. Kursiyer zahiri limitine yaklaşır. Bu noktada eğitim başlar. 

Eğitimin başlayıp verimli olması için kursiyer ve takım bu seviyeye çekilir. Buna yenilmeyen, pes etmeyen, takımına, takım arkadaşına, hedeflerine kilitlenen kursiyer bu limitleri tek tek parçalamaya başlar. Modül sonunda geldiği noktaya çoğunlukla kendisi de şaşırır. 

Hatta bu gelişim, defalarca bırakma noktasına gelen kursiyeri, yaptığı şey için aylar sonra "aslında atla deve değil, çok kolay sadece soğuktu" gibi yorumlar yapmasına neden olur. 

Bu yorumlar, eğitimciler olarak bizleri üzmez, yetersiz hissettirmez. Aksine gurur verir. Çünkü 10 hafta boyunca adım adım kursiyer gelişimi takip edilir. O nedenle kimin hangi seviyeden, ne seviyeye geldiği açıkça belgelenir. 

## Ne yani engelli birisi mücadele uzmanı olamaz mı? 

Elbette olabilir, hatta çoğunlukla sıradan insanlardan daha öndelerdir. Zira hayatları boyunca takım çalışması ve limit yıkımı, mental mukavemet sürecinin bir parçasıdırlar. Yaşamları boyunca hangi engelleri aştıkları, hangi baskılar altında kaldıkları ve bunları ne koşullarda yönettikleri okuyucunun empati yeteneğine bırakılmıştır. 

## Gerçekten gerek var mı? 

Keşke olmasaydı. Ancak bunun çok daha fazlasına gerek olacak. Cyber Struggle, bunu ve fazlasını ön gördüğü için, insanlar henüz şu anki fikirlerine alışırken, çok daha ilerisi için yeni modeller üzerinde çalışmaya çoktan başlamıştır. 