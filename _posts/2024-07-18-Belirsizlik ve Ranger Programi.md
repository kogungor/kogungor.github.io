---
layout: post
title: Belirsizliğe Mukavemet ve Ranger Programı Üzerine
date: 2024-07-17 04:21
comments: true
categories: [Siber Güvenlik, Psikoloji, Mental Dayanıklılık, Human-Centric Skills, Ranger Programı]
---

4 yaşındaydım diye hatırlıyorum. Of'un Keler köyündeyim. Köy küçük... Bir basit bakkal hatırlıyorum. Berber dahi yok. Herkes birbirini tanıyor. Ailem köyün öğretmeni. 80 li yılların ikinci yarısı. Oyuncak olmadığından, kendinle zaman geçermeyi öğrenmekten başka çare pek yok. En azından benim için yol böyleydi. 
 <!--more-->

Sabah erkenden evden çıkardım. Akşam geç saatlerde geri dönerdim. Acıktığımda bir kapıyı çalar, acıktım der, karnımı doyurur, tekrar dışarıya çıkardım. 

<br>

<p align="center">
      <img alt="img-name" src="/img/belirsizlik/keler.jpg" width="500" class="img-container">

  <br>
    <em>Keler Köyü</em>
</p>

<br>

İlk çağ filozofu gibi elimde fındık ağacının kalın dalından bir sopa, öyle gezerdim. Köydeki son evi de geçip, köyün sınırlarına giderdim. Yemyeşil, bazen sisli. O virajı dönünce ne var aceba? Bunu düşünmenin nasıl bir merak ve heyecan duygusu yaşattığını bugün dahi hatırlıyorum. 

<h6>
*Peki bilinmeyene duyduğumuz bu heyecan ve merakla, bilinmezlik karşısında yaşadığımız baskı ve stres arasında nasıl bu kadar uçurum olabilir?*
</h6>

